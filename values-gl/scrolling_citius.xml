<?xml version="1.0" encoding="utf-8"?>
<resources>
    <string name="CS_CITIUS_miniscreen_0_paragraph_0">Segundo un estudo publicado en 2025, o 66% da poboación utiliza a Intelixencia Artificial a diario. En abril de 2025 saíu nas noticias que unha IA superara por primeira vez o Test de Turing, unha proba creada en 1950 polo pai da Intelixencia Artificial, Alan Turing, para poder diferenciar humanos e máquinas.</string>
    <string name="CS_CITIUS_miniscreen_0_texto_buscado_0">Test de Turing</string>
    <string name="CS_CITIUS_miniscreen_1_paragraph_0">A Intelixencia Artificial conseguiu facer tantas cousas que antes estaban reservadas ás persoas, que a maioría de nós enfróntase a unha versión reducida desa proba case a diario, os coñecidos códigos CAPTCHA, cuxas siglas significan Proba de Turing Pública e Completamente Automatizada para diferenciar Computadores de Humanos. Xa non son as máquinas quen deben demostrar que poden pensar, somos nós os que debemos probar que non somos liñas de código.</string>
    <string name="CS_CITIUS_miniscreen_1_texto_buscado_0">Intelixencia Artificial</string>
    <string name="CS_CITIUS_miniscreen_2_paragraph_0">\t O salto tecnolóxico que supuxo a irrupción da Intelixencia Artificial e as tecnoloxías que a fan posible, como o Big Data, o Deep Learning, ou o Internet das Cousas (IoT), é comparable á aparición de internet, ou á invención da imprenta. Modificou de forma irrevogable o mundo no que vivimos e a forma en que o habitamos.</string>
    <string name="CS_CITIUS_miniscreen_2_texto_buscado_0">Big Data, o Deep Learning, ou o Internet das Cousas (IoT)</string>
    <string name="CS_CITIUS_miniscreen_3_paragraph_0">Desde programas que axudan a detectar enfermidades en fases moi temperás, a modelos xerativos que asisten na creación dunha gran parte do contido que todos consumimos. Esta tecnoloxía sitúase agora mesmo no centro da innovación en ámbitos como a saúde, a industria, a educación ou o entretemento. Unha ferramenta extraordinaria con capacidade de transformar completamente o mundo, en calquera dirección na que elixamos guiala. Os retos que expoñen os seus posibles usos fan que a investigación para desenvolver unha IA fiable, ética e robusta sexa fundamental.</string>
    <string name="CS_CITIUS_miniscreen_3_texto_buscado_0">centro da innovación en ámbitos como a saúde, a industria, a educación ou o entretemento</string>
    <string name="CS_CITIUS_miniscreen_3_paragraph_1">Co obxectivo de xerar coñecemento que mellore de forma real a vida das persoas nace o CiTIUS, un dos centros singulares de investigación da USC.</string>
    <string name="CS_CITIUS_miniscreen_3_texto_buscado_1">CiTIUS, un dos 5 centros singulares de investigación da USC.</string>
    <string name="CS_CITIUS_miniscreen_4_paragraph_0">O CiTIUS é o Centro Singular de Investigación en Tecnoloxías Intelixentes da Universidade de Santiago de Compostela, a principal referencia científica en intelixencia artificial en Galicia e un dos grandes referentes en España e Europa. A súa misión é investigar, innovar e transferir coñecemento para mellorar a vida das persoas, a través de tecnoloxías intelixentes con impacto social. O centro encóntrase no Campus Vida, e foi creado no ano 2010.</string>
    <string name="CS_CITIUS_miniscreen_4_texto_buscado_0">Centro Singular de Investigación en Tecnoloxías Intelixentes da Universidade de Santiago de Compostela</string>
    <string name="CS_CITIUS_miniscreen_4_paragraph_1">Cun equipo multidisciplinar de máis de cento cincuenta persoas, o centro desenvolve solucións que abordan retos clave do noso tempo, desde a saúde ata a sustentabilidade, pasando polo desenvolvemento industrial ou a loita contra a desinformación.</string>
    <string name="CS_CITIUS_miniscreen_4_texto_buscado_1">equipo multidisciplinar</string>
    <string name="CS_CITIUS_miniscreen_5_paragraph_0">O CiTIUS desenvolve a súa actividade investigadora en diversas áreas das tecnoloxías intelixentes. Algúns exemplos recentes ilustran o alcance e a vocación transformadora do traballo que se realiza no CiTIUS:</string>
    <string name="CS_CITIUS_miniscreen_5_texto_buscado_0">áreas das tecnoloxías intelixentes</string>
    <string name="CS_CITIUS_miniscreen_6_paragraph_0">"Proxecto europeo Marie Skłodowska-Curie coordinado desde o centro, aborda unha das principais ameazas ás democracias actuais: a desinformación e os discursos de odio en contornas dixitais. O proxecto combina intelixencia artificial (IA) e coñecemento das ciencias sociais e humanas para desenvolver ferramentas que permitan analizar o discurso público e detectar ameazas ao debate democrático. "</string>
    <string name="CS_CITIUS_miniscreen_6_texto_buscado_1">a desinformación e os discursos de odio en contornas dixitais</string>
    <string name="CS_CITIUS_miniscreen_6_paragraph_1">O seu enfoque baséase na chamada intelixencia híbrida, que xunta capacidades humanas e algoritmos avanzados de linguaxe natural para superar as limitacións da IA convencional. Ademais de investigar solucións tecnolóxicas, HYBRIDS forma a unha nova xeración de especialistas capaces de abordar este fenómeno desde unha perspectiva interdisciplinar.</string>
    <string name="CS_CITIUS_miniscreen_6_texto_buscado_2">intelixencia híbrida</string>
    <string name="CS_CITIUS_miniscreen_7_paragraph_0">Financiado polo Consello Europeo de Innovación (EIC) , explora unha tecnoloxía pioneira de transmisión de enerxía sen cables mediante láseres de alta potencia. O seu obxectivo é permitir a alimentación remota de satélites, drons ou dispositivos en contornas extremas, eliminando a necesidade de baterías.</string>
    <string name="CS_CITIUS_miniscreen_7_texto_buscado_1">tecnoloxía pioneira de transmisión de enerxía sen cables</string>
    <string name="CS_CITIUS_miniscreen_7_paragraph_1">O proxecto desenvolve novos materiais e dispositivos de carburo de silicio (SiC) para mellorar a eficiencia, sustentabilidade e seguridade destes sistemas, con aplicacións potenciais en futuras misións espaciais e tecnoloxías terrestres avanzadas.</string>
    <string name="CS_CITIUS_miniscreen_7_texto_buscado_2">novos materiais e dispositivos de carburo de silicio (SiC)</string>
    <string name="CS_CITIUS_miniscreen_8_paragraph_0">"Impulsado e financiado pola fundación sen ánimo de lucro de EE. UU. Tiny Blue Dot Foundation, investiga o uso de realidade virtual inmersiva para mellorar a saúde mental e o benestar emocional de persoas que afrontan enfermidades potencialmente mortais. "</string>
    <string name="CS_CITIUS_miniscreen_8_paragraph_1">A través do deseño de experiencias inspiradas nos efectos psicolóxicos das experiencias próximas á morte (ECM), espérase que o sistema Clear Light permita a pacientes e familiares reducir a ansiedade, a soidade ou o medo ao final da vida. O proxecto, en colaboración con profesionais de coidados paliativos e doulas da morte, está a ser avaliado nun ensaio clínico controlado, e propón abrir unha nova conversación cultural sobre como vivimos e como morremos.</string>
    <string name="CS_CITIUS_miniscreen_8_texto_buscado_2">experiencias próximas á morte (ECM)</string>
    <string name="CS_CITIUS_miniscreen_9_paragraph_0">En colaboración con socios de varios países europeos, busca transformar o sistema agroalimentario a través da intelixencia artificial. O obxectivo é crear ferramentas que axuden a tomar decisións máis sustentables en toda a cadea de valor, desde a produción agrícola ata o consumo final.</string>
    <string name="CS_CITIUS_miniscreen_9_texto_buscado_1">crear ferramentas que axuden a tomar decisións máis sustentables</string>
    <string name="CS_CITIUS_miniscreen_9_paragraph_1">O proxecto ten en conta factores ambientais, sociais e económicos para promover unha transición xusta e respectuosa coa contorna.</string>
    <string name="CS_CITIUS_miniscreen_9_texto_buscado_2">factores ambientais, sociais e económicos</string>
    <string name="CS_CITIUS_miniscreen_10_paragraph_0">No ámbito lingüístico, o CiTIUS lidera o proxecto Nós, a maior iniciativa tecnolóxica desenvolta para o idioma galego. O obxectivo é dotar á lingua galega dos recursos necesarios para garantir a súa presenza no ecosistema dixital: corpus lingüísticos, modelos de linguaxe fundacionais e orientados a usos -como a tradución automática- e dominios -saúde, dereito…-, recoñecemento e síntese de voz, asistentes virtuais, etc. Unha infraestrutura estratéxica para asegurar o futuro do galego nun mundo cada vez máis dixital.</string>
    <string name="CS_CITIUS_miniscreen_10_texto_buscado_1">lidera o proxecto Nós</string>
    <string name="CS_CITIUS_miniscreen_10_texto_buscado_2">dotar á lingua galega dos recursos necesarios para garantir a súa presenza no ecosistema dixital</string>
    <string name="CS_CITIUS_miniscreen_11_paragraph_0">O centro tamén impulsa a industria tecnolóxica galega mediante a creación de cátedras como a Cátedra USC-Televés de Microelectrónica, orientada ao impulso dos ámbitos da microelectrónica e os semicondutores en Galicia, e a Cátedra USC-Plexus de IA en Medicina Personalizada de Precisión (CAME&amp;IA), que promove o desenvolvemento de tecnoloxías intelixentes aplicadas á medicina, con proxectos pioneiros en imaxe médica e estreita colaboración con entidades do ámbito hospitalario.</string>
    <string name="CS_CITIUS_miniscreen_11_texto_buscado_0">Cátedra USC-Televés de Microelectrónica</string>
    <string name="CS_CITIUS_miniscreen_11_texto_buscado_1">Cátedra USC-Plexus de IA en Medicina Personalizada de Precisión</string>
    <string name="CS_CITIUS_miniscreen_12_paragraph_0">O CiTIUS non só se dedica á investigación, senón que tamén xoga un papel fundamental na transferencia de tecnoloxía e coñecemento ao tecido empresarial e social. O CiTIUS fomenta activamente a transferencia de coñecemento mediante a creación de novas empresas de base tecnolóxica.</string>
    <string name="CS_CITIUS_miniscreen_12_texto_buscado_0">transferencia de tecnoloxía e coñecemento ao tecido empresarial e social</string>
    <string name="CS_CITIUS_miniscreen_12_paragraph_1">Nos últimos anos lanzáronse diversas iniciativas emprendedoras nacidas da investigación do centro. Son tres exemplos das moitas iniciativas actuais de transferencia impulsadas desde o centro de investigación da USC, que reflicten o compromiso do CiTIUS cunha investigación que non só avanza no científico, senón que ten un impacto tanxible e relevante na sociedade e o tecido produtivo.</string>
    <string name="CS_CITIUS_miniscreen_12_texto_buscado_1">iniciativas emprendedoras</string>
    <string name="CS_CITIUS_miniscreen_13_paragraph_0">Spin-off especializada no deseño de chips de moi baixo consumo para aplicacións de recolección de enerxía do ambiente, eliminando a necesidade de baterías en dispositivos implantables, sistemas distribuídos para “Internet das cousas” (IoT) , etc.</string>
    <string name="CS_CITIUS_miniscreen_14_paragraph_0">Aplica tecnoloxías de minería de procesos e análise intelixente de datos para axudar ás organizacións a detectar ineficiencias e optimizar procesos en tempo real. A súa plataforma xa está a ser utilizada por empresas de distintos sectores, desde sanidade ata industria.</string>
    <string name="CS_CITIUS_miniscreen_15_paragraph_0">Líder en solucións de localización e navegación en interiores e mapeado de grandes infraestruturas, ofrece tecnoloxía para guiar a persoas dentro e fóra de grandes edificios, como hospitais, aeroportos ou centros comerciais. A súa tecnoloxía está implantada xa en máis de 70 países.</string>
    <string name="CS_CITIUS_miniscreen_16_title_0">EMBAIXADORES DO TALENTO</string>
    <string name="CS_CITIUS_miniscreen_17_title_0">EQUIPO DIRECTIVO</string>
    <string name="CS_CITIUS_miniscreen_17_title_1">PERSOAL INVESTIGADOR</string>
    <string name="CS_CITIUS_miniscreen_18_title_1">Director científico do CiTIUS</string>
    <string name="CS_CITIUS_miniscreen_18_texto_buscado_1">Director científico do CiTIUS</string>
    <string name="CS_CITIUS_miniscreen_18_paragraph_0">Catedrático de Ciencias da Computación e Intelixencia Artificial, Senén Barro é unha das figuras máis recoñecidas da ciencia en Galicia. Foi reitor da USC entre 2002 e 2010, etapa na que impulsou a proxección internacional da universidade e a creación do Campus Vida. Ao longo da súa carreira, combinou a investigación (con máis de 300 publicacións científicas e 7 libros) coa creación de empresas innovadoras como SITUM ou InVerbis. Especialista en IA, aprendizaxe automática e sistemas intelixentes, foi distinguido co Premio Nacional de Informática e é membro da Real Academia Galega de Ciencias. A súa traxectoria amosa que é posible conectar o mundo académico, a innovación tecnolóxica e o compromiso coa sociedade. Ao fronte do CiTIUS, traballa para que Galicia estea á vangarda da transformación dixital e do uso responsable e inclusivo da intelixencia artificial.</string>
    <string name="CS_CITIUS_miniscreen_18_paragraph_1">MÁIS INFO: https://citius.gal/es/team/senen-barro-ameneiro/</string>
    <string name="CS_CITIUS_miniscreen_19_title_1">Directora adxunta do CiTIUS</string>
    <string name="CS_CITIUS_miniscreen_19_texto_buscado_1">Directora adxunta do CiTIUS</string>
    <string name="CS_CITIUS_miniscreen_19_paragraph_0">Catedrática de Electrónica na Universidade de Santiago de Compostela (USC) e directora adxunta do CiTIUS, Paula López é unha das grandes referentes na investigación en microelectrónica en Galicia. Desde 2024, lidera tamén a Cátedra Televés de Microelectrónica da USC. A súa liña de traballo céntrase no deseño de circuítos integrados para sensores de imaxe e sistemas de xestión de enerxía, con aplicacións no eido biomédico e na Internet das Cousas (IoT). Con máis de 100 publicacións internacionais, forma parte do comité técnico de sistemas sensoriais da IEEE e é membro senior desta organización. A súa traxectoria combina o rigor científico coa vontade de achegar a tecnoloxía ao benestar das persoas, desde dispositivos que poden monitorizar a nosa saúde ata sistemas que melloran a eficiencia enerxética. A súa experiencia e liderado están a contribuír decisivamente a situar o CiTIUS como un referente europeo na investigación en electrónica intelixente.</string>
    <string name="CS_CITIUS_miniscreen_19_paragraph_1">MÁIS INFO: https://citius.gal/es/team/paula-lopez-martinez/</string>
    <string name="CS_CITIUS_miniscreen_20_paragraph_0">Catedrático da USC e investigador do CiTIUS, Pablo Gamallo é un dos grandes especialistas en tecnoloxías da linguaxe. Desenvolveu ferramentas como Linguakit ou Avalingua, que permiten analizar e comprender textos automaticamente. A súa investigación céntrase no Procesamento da Linguaxe Natural (PLN), un campo que combina lingüística e intelixencia artificial para ensinar ás máquinas a entender o que lemos ou escribimos. Hoxe traballa no desenvolvemento de modelos que combinan técnicas neuro-simbólicas para tarefas tan diversas como detectar sentimentos ou identificar desinformación. Fundador da spin-off Cilenis, Gamallo contribúe desde hai anos a facer que o galego e outras linguas poidan ter voz propia no mundo dixital. O seu traballo é clave para garantir unha intelixencia artificial multilingüe e inclusiva.</string>
    <string name="CS_CITIUS_miniscreen_20_paragraph_1">"MÁIS INFO: https://citius.gal/es/team/pablo-gamallo-otero/ "</string>
    <string name="CS_CITIUS_miniscreen_21_paragraph_0">David Glowacki é unha personalidade única no mundo da investigación: científico, artista e activista, traballa na intersección entre a ciencia, a estética e a tecnoloxía. Fundador do laboratorio IRL (Intangible Realities Laboratory), é pioneiro no uso da realidade virtual para visualizar fenómenos científicos complexos de maneira inmersiva. As súas instalacións artísticas foron visitadas por máis de 200.000 persoas en todo o mundo. Cunha formación que abrangue desde a química ata a teoría cultural e a filosofía, conta con múltiples recoñecementos, como o prestixioso Philip Leverhulme Prize. No CiTIUS, contribúe a abrir novas fronteiras onde a ciencia se converte nunha experiencia sensorial. A súa traxectoria demostra que a investigación tamén pode ser unha forma de arte e unha ponte entre mundos aparentemente afastados.</string>
    <string name="CS_CITIUS_miniscreen_21_paragraph_1">"MÁIS INFO: https://citius.gal/es/team/david-ryan-glowacki/ "</string>
    <string name="CS_CITIUS_miniscreen_22_paragraph_0">Especialista en procesado de imaxe médica, Marta Núñez incorporouse ao CiTIUS en 2023 tras unha sólida traxectoria internacional. É enxeñeira de Telecomunicación pola Universidade de Vigo, cun doutoramento en análise de datos cardíacos da Universitat Pompeu Fabra e experiencia investigadora en centros de referencia como o IHU Liryc de Burdeos. No seu traballo combina técnicas clásicas de procesado de imaxe con modelos de intelixencia artificial para analizar datos complexos do corazón, como resonancias magnéticas ou TACs. O seu obxectivo é crear representacións estandarizadas do corazón que permitan mellorar o diagnóstico e tratamento de enfermidades cardíacas. Cun perfil multidisciplinar e gran compromiso investigador, achega ao CiTIUS novas vías de exploración no eido da medicina personalizada.</string>
    <string name="CS_CITIUS_miniscreen_22_paragraph_1">"MÁIS INFO: https://citius.gal/es/team/marta-nunez-garcia/ "</string>
    <string name="CS_CITIUS_miniscreen_23_paragraph_0">Catedrática da USC e experta en procesado intelixente de imaxe médica, María José Carreira leva máis de dúas décadas aplicando a intelixencia artificial a campos como a radioloxía, a oftalmoloxía ou a odontoloxía. No CiTIUS lidera liñas de investigación moi novidosas, desde a análise do microbioma oral ata o desenvolvemento de software especializado como ZFTool ou ICBrain. Ademais do seu traballo científico, ten desempeñado importantes cargos de xestión na universidade, como subdirectora da ETSE ou comisionada para gobernanza TIC. É secretaria da Cátedra USC-Plexus de IA aplicada á medicina personalizada e unha das figuras clave na transferencia de coñecemento entre o mundo académico e o sistema sanitario. O seu traballo contribúe a mellorar a prevención, diagnóstico e tratamento de enfermidades grazas ao uso responsable da tecnoloxía.</string>
    <string name="CS_CITIUS_miniscreen_23_paragraph_1">"MÁIS INFO: https://citius.gal/es/team/maria-jose-carreira-nouche/ "</string>
    <string name="CS_CITIUS_miniscreen_24_paragraph_0">Especialista en recuperación de información, David Losada é catedrático da USC e investigador do CiTIUS. A súa investigación busca mellorar como as máquinas localizan, clasifican e comprenden grandes volumes de textos: desde buscar unha patente ata analizar opinións ou crear resumos automáticos. Participa activamente en redes internacionais de investigación e foi recoñecido pola prestixiosa ACM como “senior member”. Cunha sólida formación —premio extraordinario en licenciatura e doutoramento—, lidera proxectos que están na base de moitas ferramentas que usamos a diario para buscar información. No CiTIUS traballa para que estas tecnoloxías sexan máis eficaces, xustas e accesibles, con aplicacións tanto científicas como sociais.</string>
    <string name="CS_CITIUS_miniscreen_24_paragraph_1">"MÁIS INFO: https://citius.gal/es/team/david-enrique-losada-carril/ "</string>
    <string name="CS_CITIUS_miniscreen_25_paragraph_0">Física de formación e investigadora apaixonada pola tecnoloxía, Natalia Seoane traballa no CiTIUS analizando como se comportan os dispositivos electrónicos a escala nanométrica. Licenciada e doutora pola USC, completou a súa formación con estadías posdoutorais en prestixiosas universidades do Reino Unido, como Glasgow, Edimburgo e Swansea. A súa investigación céntrase na simulación de dispositivos semiconductores e na análise de como pequenas variacións no seu deseño ou fabricación poden afectar o seu funcionamento. Ademais, explora o uso da computación paralela e distribuída para acelerar estes cálculos complexos. O seu traballo contribúe a mellorar a eficiencia e fiabilidade da electrónica do futuro, esencial para ámbitos como a microelectrónica, a saúde ou as comunicacións. Cun pé na física e outro na computación, Natalia representa o talento multidisciplinar que impulsa a investigación desde Galicia cara ao mundo.</string>
    <string name="CS_CITIUS_miniscreen_25_paragraph_1">"MÁIS INFO: https://citius.gal/es/team/natalia-seoane-iglesias/ "</string>
    <string name="CS_CITIUS_miniscreen_26_paragraph_0">Si te interesa ampliar tus conocimientos sobre el CiTIUS puedes acceder a más información haciendo clic en el siguiente enlace:</string>
    <string name="CS_CITIUS_miniscreen_26_texto_buscado_0">ampliar tus conocimientos</string>
</resources>