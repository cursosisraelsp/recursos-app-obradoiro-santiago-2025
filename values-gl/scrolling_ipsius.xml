
<resources>
        <string name="II_IPSIUS_miniscreen_0_paragraph_0">A mente humana é, quizais, o maior misterio do universo coñecido. Capaz de imaxinar galaxias, compoñer sinfonías, resolver ecuacións imposibles e construír mundos enteiros desde unha idea. Pero tamén pode ser vulnerable, fráxil, presa da dor, do medo e da incerteza. A saúde mental, durante demasiado tempo relegada a un segundo plano, é hoxe un dos eixos centrais do benestar social.</string>
        <string name="II_IPSIUS_miniscreen_0_texto_buscado_0">mente humana</string>
        <string name="II_IPSIUS_miniscreen_0_texto_buscado_1">A saúde mental</string>
        <string name="II_IPSIUS_miniscreen_1_paragraph_0">Cada pensamento, cada emoción, cada decisión que tomamos ten a súa raíz en complexos procesos psicolóxicos. Comprendelos mellora as nosas vidas individuais e as estruturas das nosas comunidades, a nosa educación, as nosas relacións laborais e mesmo as decisións políticas que nos afectan a todos.</string>
        <string name="II_IPSIUS_miniscreen_1_texto_buscado_0">en complexos procesos psicolóxicos</string>
        <string name="II_IPSIUS_miniscreen_1_paragraph_1">Nun mundo que se transforma a un ritmo vertixinoso —tecnoloxicamente, socialmente, demograficamente— o estudo do comportamento humano xa non pode limitarse ás paredes dunha consulta. Convértese nunha fronte de investigación esencial para adaptarnos, protexernos e crecer. A saúde mental é máis que unha cuestión clínica: é unha cuestión de innovación, inclusión e sustentabilidade.</string>
        <string name="II_IPSIUS_miniscreen_1_texto_buscado_1">adaptarnos, protexernos e crecer</string>
        <string name="II_IPSIUS_miniscreen_2_paragraph_0">Desde Galicia, en pleno corazón do Campus Vida da Universidade de Santiago de Compostela, nace unha decidida aposta por situar a Psicoloxía no centro do progreso humano. Unha estrutura que non só observa, senón que actúa. Que non só avalía, senón que constrúe respostas. Unha comunidade de investigadoras e investigadores traballando xuntos para tender pontes entre a ciencia psicolóxica e os desafíos do século XXI.</string>
        <string name="II_IPSIUS_miniscreen_2_texto_buscado_0">Universidade de Santiago de Compostela</string>
        <string name="II_IPSIUS_miniscreen_2_paragraph_1">Así se crea o Instituto de Psicoloxía da USC, o IPsiUS. Un lugar onde a mente se converte en motor de transformación.</string>
        <string name="II_IPSIUS_miniscreen_2_texto_buscado_1">o Instituto de Psicoloxía da USC, o IPsiUS</string>
        <string name="II_IPSIUS_miniscreen_3_paragraph_0">O IPsiUS (Instituto de Psicoloxía da Universidade de Santiago de Compostela) nace en 2024 como resposta a unha necesidade crecente: integrar o coñecemento psicolóxico dentro das grandes prioridades sociais e científicas do presente. Aínda que novo na súa constitución formal, representa a consolidación de décadas de investigación acumulada en distintas áreas da psicoloxía desenvolvidas na USC.</string>
        <string name="II_IPSIUS_miniscreen_3_texto_buscado_0">nace en 2024</string>
        <string name="II_IPSIUS_miniscreen_3_texto_buscado_1">décadas de investigación acumulada</string>
        <string name="II_IPSIUS_miniscreen_3_paragraph_1">Situado provisionalmente na Facultade de Psicoloxía, no Campus Sur da USC, o IPsiUS é un dos institutos que impulsa a universidade para reforzar a súa aposta pola investigación de excelencia. A súa misión é clara: comprender, explicar e predicir os procesos cognitivos, afectivos e sociais que sustentan o comportamento humano. Pero tamén —e isto é esencial— transferir ese coñecemento a solucións aplicadas, que melloren a saúde, o benestar e a cohesión social.</string>
        <string name="II_IPSIUS_miniscreen_3_texto_buscado_2">Campus Sur da USC</string>
        <string name="II_IPSIUS_miniscreen_3_texto_buscado_3">explicar e predicir os procesos cognitivos, afectivos e sociais que sustentan o comportamento humano</string>
        <string name="II_IPSIUS_miniscreen_4_paragraph_0">O instituto funciona como unha estrutura de coordinación e colaboración entre diferentes grupos de investigación. Reúne actualmente a 46 investigadoras e investigadores que traballan tanto en investigación básica como aplicada. O seu enfoque é multidisciplinar, dinámico, e altamente orientado á transferencia e á internacionalización.</string>
        <string name="II_IPSIUS_miniscreen_4_texto_buscado_0">46 investigadoras e investigadores</string>
        <string name="II_IPSIUS_miniscreen_4_paragraph_1">A súa estratexia científica articúlase ao redor de tres grandes retos globais: promover a saúde e o benestar, construír sociedades inclusivas e diversas, e contribuír ao desenvolvemento dunha sociedade dixital sustentable. Desde esta perspectiva, a Psicoloxía convértese nun instrumento esencial para entender fenómenos tan dispares como o envellecemento saudable, a resiliencia social, as adiccións ou a educación emocional na infancia.</string>
        <string name="II_IPSIUS_miniscreen_4_texto_buscado_1">promover a saúde e o benestar, construír sociedades inclusivas e diversas, e contribuír ao desenvolvemento dunha sociedade dixital sustentable</string>
        <string name="II_IPSIUS_miniscreen_5_paragraph_0">Máis aló da propia USC, o IPsiUS mantén colaboracións activas con institucións de todo o mundo: desde Alemaña ata Brasil, pasando por China ou Suecia. Esta proxección global permite que o coñecemento xerado en Galicia teña impacto real en contextos diversos, enriquecendo así tanto a investigación como a súa aplicación práctica.</string>
        <string name="II_IPSIUS_miniscreen_5_texto_buscado_0">colaboracións activas con institucións de todo o mundo</string>
        <string name="II_IPSIUS_miniscreen_5_paragraph_1">Cunha estrutura áxil, unha dirección científica comprometida e unha visión transformadora, o IPsiUS aposta por erixirse como un referente da investigación psicolóxica en España.</string>
        <string name="II_IPSIUS_miniscreen_5_texto_buscado_1">IPsiUS</string>
        <string name="II_IPSIUS_miniscreen_6_title_0">ÁREAS DE INVESTIGACIÓN</string>
        <string name="II_IPSIUS_miniscreen_7_paragraph_0">Saúde mental e adiccións</string>
        <string name="II_IPSIUS_miniscreen_7_paragraph_1">O grupo Tratapsicolóxico enfócase nalgúns dos ámbitos máis relevantes da saúde mental: as adiccións, a depresión, a ansiedade e a intervención psicolóxica en problemas de saúde física como a asma ou a enfermidade renal. Desde o tabaquismo ata a dependencia á cocaína, pasando polo xogo patolóxico e a comorbilidade con problemas de saúde mental como a depresión, o seu traballo pon o foco en persoas que presentan problemas que prexudican tanto á súa saúde física como mental. A prioridade é sempre a intervención baseada en evidencia e a mellora directa na calidade de vida dos pacientes.</string>
        <string name="II_IPSIUS_miniscreen_7_texto_buscado_0">as adiccións, a depresión, a ansiedade e a intervención psicolóxica en problemas de saúde física como a asma ou a enfermidade renal</string>
        <string name="II_IPSIUS_miniscreen_7_texto_buscado_1">intervención baseada en evidencia e a mellora directa na calidade de vida</string>
        <string name="II_IPSIUS_miniscreen_7_paragraph_2">Tranpsicolóxico</string>
        <string name="II_IPSIUS_miniscreen_8_paragraph_0">Conductas de risco e desenvolvemento</string>
        <string name="II_IPSIUS_miniscreen_8_paragraph_1">O grupo UNDERISK ten o seu foco no estudo da infancia e a adolescencia, e nos problemas condutuais e emocionais que van xurdindo nas primeiras etapas da vida. UNDERISK adopta unha perspectiva centrada no desenvolvemento, é dicir, examina como, cando e por que aparecen, mantéñense ou cambian os problemas e dificultades a medida que os individuos crecen. Os seus métodos céntranse en seguir aos individuos ao longo do tempo, a través de estudos lonxitudinais que analizan múltiples problemas, incluíndo agresión, adiccións, vulnerabilidade ao estrés, uso problemático de tecnoloxías ou desadaptación escolar. Dun modo complementario, estúdanse as bases emocionais desas dificultades, a través de técnicas atencionais e psicofisiolóxicas. A partir destas liñas, o grupo propón e valida estratexias de prevención axustadas aos retos actuais do desenvolvemento infanto-xuvenil.</string>
        <string name="II_IPSIUS_miniscreen_8_texto_buscado_0">estudo da infancia e a adolescencia, e nos problemas condutuais e emocionais</string>
        <string name="II_IPSIUS_miniscreen_8_texto_buscado_1">estúdanse as bases emocionais desas dificultades, a través de técnicas atencionais e psicofisiolóxicas</string>
        <string name="II_IPSIUS_miniscreen_8_paragraph_2">UNDERISK</string>
        <string name="II_IPSIUS_miniscreen_9_paragraph_0">Neurociencia cognitiva e afectiva</string>
        <string name="II_IPSIUS_miniscreen_9_paragraph_1">Desde o laboratorio á aula, o grupo NECEA estuda as bases neurais das nosas emocións e procesos cognitivos en situacións como o consumo intensivo de alcol en mozos ou o envellecemento saudable. Utilizan técnicas de psicofisioloxía, como o EEG ou a resonancia magnética funcional, e tests de avaliación neuropsicolóxica para analizar a atención, a aprendizaxe e a memoria ou o recoñecemento de emocións. As súas investigacións teñen unha deriva aplicada no ámbito da rehabilitación neuropsicolóxica, o que reforza o papel da neurociencia para a mellora da saúde e o benestar.</string>
        <string name="II_IPSIUS_miniscreen_9_texto_buscado_0">nosas emocións e procesos cognitivos</string>
        <string name="II_IPSIUS_miniscreen_9_texto_buscado_1">o EEG ou a resonancia magnética funcional, e tests de avaliación neuropsicolóxica</string>
        <string name="II_IPSIUS_miniscreen_9_paragraph_2">NECEA</string>
        <string name="II_IPSIUS_miniscreen_10_paragraph_0">Envellecemento e funcións cognitivas</string>
        <string name="II_IPSIUS_miniscreen_10_paragraph_1">O grupo NeuCogA-Aging aborda unha das maiores preocupacións do século XXI: a deterioración cognitiva asociada á idade. Estudan os índices do envellecemento san e do que cursa con deterioración en procesos cognitivos como a atención, a memoria, a linguaxe e as funcións executivas. Para iso utilizan técnicas de avaliación psicolóxica, neuropsicolóxica e funcional, técnicas de rexistro da actividade eléctrica cerebral, técnicas de neuroimaxe estrutural e funcional, complementadas con biomarcadores xenéticos e proteómicos en sangue, específicos de neurodexeneración.</string>
        <string name="II_IPSIUS_miniscreen_10_texto_buscado_0">a deterioración cognitiva asociada á idade</string>
        <string name="II_IPSIUS_miniscreen_10_paragraph_2">Complementariamente, investigan a utilidade das técnicas de estimulación cognitiva e de estimulación cerebral non invasiva para atrasar a aparición dos síntomas ligados a procesos neurodexenerativos, como a enfermidade de Alzheimer. Estas liñas de traballo son esenciais para mellorar a saúde e benestar dunha poboación cada vez máis lonxeva.</string>
        <string name="II_IPSIUS_miniscreen_10_texto_buscado_1">estimulación cognitiva e de estimulación cerebral non invasiva</string>
        <string name="II_IPSIUS_miniscreen_10_paragraph_3">NeuCogA-Aging</string>
        <string name="II_IPSIUS_miniscreen_11_title_0">COGNICIÓN E CONDUTA:</string>
        <string name="II_IPSIUS_miniscreen_11_paragraph_0">Nesta área investígase como aprendemos, como lembramos, como sentimos e como decidimos. Desde a comprensión da linguaxe nun mundo multilingüe, pasando polo procesamento emocional e a memoria, ata as claves da aprendizaxe implícita e a toma de decisións, os seus investigadores buscan desentrañar as claves do comportamento humano cotián. Esta liña serve de ponte entre a psicoloxía experimental clásica, a lingüística e os novos desafíos da sociedade dixital.</string>
        <string name="II_IPSIUS_miniscreen_11_texto_buscado_0">como aprendemos, como lembramos, como sentimos e como decidimos</string>
        <string name="II_IPSIUS_miniscreen_11_paragraph_1">Cognición e Conducta</string>
        <string name="II_IPSIUS_miniscreen_12_paragraph_0">Psicoloxía social e psicometría</string>
        <string name="II_IPSIUS_miniscreen_12_paragraph_1">O grupo COSOYPA adéntrase nos complexos terreos do comportamento colectivo. Investiga como se configuran as actitudes, os movementos sociais e o comportamento político. Ademais, desenvolven ferramentas psicométricas como escalas e test para poder medir con precisión estas dinámicas. O seu traballo cobrou especial relevancia en tempos de discursos de odio, desafección política, polarización e extremismos ideolóxicos, onde entender o colectivo e a defensa das condutas democráticas é máis urxente que nunca.</string>
        <string name="II_IPSIUS_miniscreen_12_texto_buscado_0">comportamento colectivo</string>
        <string name="II_IPSIUS_miniscreen_12_texto_buscado_1">discursos de odio, desafección política, polarización e extremismos ideolóxicos</string>
        <string name="II_IPSIUS_miniscreen_12_paragraph_2">COSOYPA</string>
        <string name="II_IPSIUS_miniscreen_13_paragraph_0">Calidade de vida e enfermidades crónicas</string>
        <string name="II_IPSIUS_miniscreen_13_paragraph_1">BENESTAR estuda como mellorar a calidade de vida de persoas con enfermidades crónicas, como o cancro ou a fibromialxia, desde unha perspectiva interdisciplinar e en estreita colaboración con pacientes e asociacións. Un dos seus obxectivos principais é mellorar as estratexias de intervención en pacientes con dor crónica, un problema de saúde que afecta aproximadamente ao 20% da poboación.</string>
        <string name="II_IPSIUS_miniscreen_13_texto_buscado_0">calidade de vida de persoas con enfermidades crónicas, como o cancro ou a fibromialxia</string>
        <string name="II_IPSIUS_miniscreen_13_paragraph_2">As súas liñas inclúen ámbitos como a investigación en neurociencia da dor, o desenvolvemento de programas de educación en saúde e ferramentas dixitais para o autocoidado ou a realización de análises de custo-efectividade das intervencións propostas, para garantir que estas sexan implementables nos actuais sistemas de saúde. Neste enfoque conflúen ciencia, empatía e tecnoloxía para dar respostas innovadoras ao sufrimento físico e emocional.</string>
        <string name="II_IPSIUS_miniscreen_13_texto_buscado_1">neurociencia da dor, o desenvolvemento de programas de educación en saúde e ferramentas dixitais para o autocoidado</string>
        <string name="II_IPSIUS_miniscreen_14_paragraph_0">Desde o corazón de Santiago de Compostela, o IPsiUS non se limita a investigar: transforma. A transferencia de coñecemento non é un obxectivo abstracto, senón unha realidade cotiá que se manifesta en aplicacións clínicas, en intervencións comunitarias e en ferramentas dixitais con impacto social.</string>
        <string name="II_IPSIUS_miniscreen_14_texto_buscado_0">transforma</string>
        <string name="II_IPSIUS_miniscreen_14_texto_buscado_1">impacto social</string>
        <string name="II_IPSIUS_miniscreen_14_paragraph_1">Un dos casos máis destacados é o proxecto TREATINTSMOKE, unha iniciativa pioneira que avalía a eficacia de tratamentos para deixar de fumar a través dunha aplicación móbil. Non se trata só de investigar por investigar, senón de poñer a tecnoloxía ao servizo da saúde pública, e adaptar o nivel de intervención segundo a intensidade do contacto terapéutico.</string>
        <string name="II_IPSIUS_miniscreen_13_paragraph_3">BENESTAR</string>
        <string name="II_IPSIUS_miniscreen_15_paragraph_0">No campo da infancia e a adolescencia, o IPsiUS traballa activamente na proposta de estratexias de prevención dirixidas ás escolas e ás familias. Programas como Construíndo Saúde ou EmpeCemos foron xa validados e postos ao servizo da comunidade para favorecer a saúde e o benestar tanto da poboación nova, no seu conxunto, como de individuos en situacións de risco.</string>
        <string name="II_IPSIUS_miniscreen_15_paragraph_1">Tamén destacan os proxectos HipnoGal e PSYSUB, centrados nos determinantes psicosociais e socioeconómicos do mal uso de fármacos psicoactivos e consumo de substancias en estudantes universitarios, tanto en España como en varios países europeos. Esta liña de investigación permitiu identificar perfís de risco e deseñar estratexias de prevención específicas para contextos educativos.</string>
        <string name="II_IPSIUS_miniscreen_15_texto_buscado_2">HipnoGal e PSYSUB</string>
        <string name="II_IPSIUS_miniscreen_16_paragraph_0">As súas investigacións foron clave tamén en proxectos europeos como PAINLESS, que estuda o alivio da dor en coidados paliativos mediante neuromodulación domiciliaria.</string>
        <string name="II_IPSIUS_miniscreen_16_paragraph_1">Na área da neuropsicoloxía do envellecemento, os grupos do IPsiUS participan en redes internacionais que investigan biomarcadores para predicir a deterioración cognitiva. Tamén traballan con entidades locais e do terceiro sector na promoción do envellecemento activo e da saúde cerebral, desde un enfoque psicoeducativo e de co-deseño de servizos para persoas maiores.</string>
        <string name="II_IPSIUS_miniscreen_16_texto_buscado_1">envellecemento activo e da saúde cerebral</string>
        <string name="II_IPSIUS_miniscreen_17_paragraph_0">En resumo, colabórase con entidades públicas e privadas para ofrecer servizos de avaliación psicolóxica, asesoramento, e deseño de intervencións personalizadas. Desde probas clínicas ata programas de prevención comunitaria, o instituto pon o seu coñecemento ao servizo da sociedade.</string>
        <string name="II_IPSIUS_miniscreen_17_texto_buscado_0">servizos de avaliación psicolóxica, asesoramento, e deseño de intervencións personalizadas</string>
        <string name="II_IPSIUS_miniscreen_17_paragraph_1">A transferencia tamén se expresa en accións divulgativas: xornadas abertas, formación de profesionais, colaboración con concellos e con centros escolares, participación en congresos internacionais e presenza en medios de comunicación. O IPsiUS non se illa: dialoga, ensina e escoita.</string>
        <string name="II_IPSIUS_miniscreen_17_texto_buscado_1">O IPsiUS non se illa: dialoga, ensina e escoita.</string>
        <string name="II_IPSIUS_miniscreen_17_paragraph_2">O que comeza nos laboratorios e despachos da Facultade de Psicoloxía convértese en solucións reais que melloran vidas, tanto en Galicia como noutros recunchos do mundo. Porque a saúde mental, a inclusión social e a educación emocional non coñecen fronteiras.</string>
        <string name="II_IPSIUS_miniscreen_17_texto_buscado_2">convértese en solucións reais que melloran vidas</string>
        <string name="II_IPSIUS_miniscreen_18_title_0">EMBAIXADORES DO TALENTO</string>
        <string name="II_IPSIUS_miniscreen_19_title_0">EQUIPO DIRECTIVO</string>
        <string name="II_IPSIUS_miniscreen_19_texto_buscado_0">EQUIPO DIRECTIVO</string>
        <string name="II_IPSIUS_miniscreen_19_paragraph_1">Secretaria: Socorro Rodríguez Holguín</string>
        <string name="II_IPSIUS_miniscreen_19_title_1">PERSOAL INVESTIGADOR</string>
        <string name="II_IPSIUS_miniscreen_19_texto_buscado_1">PERSOAL INVESTIGADOR</string>
        <string name="II_IPSIUS_miniscreen_19_paragraph_0">Directora: Isabel Fraga Carou</string>
        <string name="II_IPSIUS_miniscreen_20_title_1">Directora</string>
        <string name="II_IPSIUS_miniscreen_20_texto_buscado_1">Directora</string>
        <string name="II_IPSIUS_miniscreen_20_paragraph_0">//falta a info</string>
        <string name="II_IPSIUS_miniscreen_20_paragraph_1">//falta a info</string>
        <string name="II_IPSIUS_miniscreen_21_title_1">Secretaria</string>
        <string name="II_IPSIUS_miniscreen_21_texto_buscado_1">Secretaria</string>
        <string name="II_IPSIUS_miniscreen_21_paragraph_0">Secretaria do IPsiUS e coordinadora do grupo de investigación NECEA desde o 2025, tomando o relevo de Fernando Cadaveira Mahía. Dirixiu proxectos de investigación sobre as consecuencias neurocognitivas do consumo intensivo de alcol en estudantes universitarios, como vía de risco ao alcoholismo. É autora de 54 publicacións JCR (29 Q1) e dirixiu 6 teses doutorais.</string>
        <string name="II_IPSIUS_miniscreen_21_paragraph_1">Máis información: https://investigacion.usc.gal/investigadores/60164/detalle?lang=gal</string>
        <string name="II_IPSIUS_miniscreen_22_paragraph_0">Profesora Permanente Laboral do Dpto. de Psicoloxía Clínica e Psicobioloxía. A súa labor investigadora céntrase no ámbito do tratamento e prevención das conductas adictivas e outros problemas de saúde mental asociados. Atópase na actualidade realizando unha estadía de investigación na University of Utah (EEUU).</string>
        <string name="II_IPSIUS_miniscreen_22_paragraph_1">Máis información: https://investigacion.usc.gal/investigadores/192946/detalle?lang=gal</string>
        <string name="II_IPSIUS_miniscreen_23_paragraph_0">Catedrático do Dpto. de Psicoloxía Clínica e Psicobioloxía. É un referente no tratamento do tabaquismo a nivel nacional e internacional e do ámbito da prevención das drogodependencias. ). Ten realizado distintas estancias de investigación noutros países (ex., University of Glasgow, UK) e foi consultor das Nacións Unidas (UNODOC) e da Organización Panamericana de Saúde (PAHO).</string>
        <string name="II_IPSIUS_miniscreen_23_paragraph_1">Máis información: https://investigacion.usc.gal/investigadores/58365/detalle?lang=gal</string>
        <string name="II_IPSIUS_miniscreen_24_paragraph_0">Catedrático na área Medicina Preventiva da USC. Dirixiu varios proxectos de investigación e conta con máis de 80 publicacións en revistas de alto impacto. A súa investigación céntrase na farmacoepidemioloxía e o consumo de alcol en mozos, así como na integración social do individuo.</string>
        <string name="II_IPSIUS_miniscreen_24_paragraph_1">"Máis información: https://investigacion.usc.gal/investigadores/58469/detalle?lang=gal "</string>
        <string name="II_IPSIUS_miniscreen_25_paragraph_0">"Profesora na área de Medicina Preventiva da USC e investigadora nova con máis de 50 publicacións en revistas de prestixio. Lidera e colabora en varios proxectos nacionais e internacionais. A súa investigación enfócase na farmacoepidemioloxía e o consumo de substancias psicoactivas, especialmente en adultos novos. "</string>
        <string name="II_IPSIUS_miniscreen_25_paragraph_1">Máis información:https://investigacion.usc.gal/investigadores/844843/detalle?lang=gal</string>
        <string name="II_IPSIUS_miniscreen_26_paragraph_0">Coordinador do grupo de investigación NECEA ata o 2005, foi investigador principal en 18 proxectos en campos básicos e aplicados da neurociencia cognitiva. É autor de 89 publicacións JCR (42 Q1) e director de 17 teses doutorais.</string>
        <string name="II_IPSIUS_miniscreen_26_paragraph_1">Máis información: https://investigacion.usc.gal/investigadores/58495/detalle?lang=gal</string>
        <string name="II_IPSIUS_miniscreen_27_paragraph_0">Catedrática de Universidade da Área de Personalidade, Avaliación e Tratamento Psicolóxico. Con máis de 100 publicacións científicas e múltiples proxectos de investigación, ten unha ampla traxectoria no estudo do desenvolvemento da conduta antisocial, con especial atención ao papel que desempeñan as variables de temperamento e personalidade. Así mesmo, desenvolveu programas de intervención para a prevención dos problemas de conduta na nenez e adolescencia.</string>
        <string name="II_IPSIUS_miniscreen_27_paragraph_1">Máis información: https://investigacion.usc.gal/investigadores/60245/detalle?lang=gal</string>
        <string name="II_IPSIUS_miniscreen_28_paragraph_0">Investigadora posdoutoral no programa Ramón y Cajal. A súa carreira, apoiada por unha rede internacional de colaboración e máis de 50 publicacións, centrouse no estudo do desenvolvemento de problemas de comportamento desde a primeira infancia, tendo en conta factores temperáns, cognitivos, emocionais e ambientais que nos permiten comprender a súa heteroxeneidade.</string>
        <string name="II_IPSIUS_miniscreen_28_paragraph_1">Máis información: https://investigacion.usc.gal/investigadores/120505/detalle?lang=gal</string>
        <string name="II_IPSIUS_miniscreen_29_paragraph_0">O Instituto de Psicoloxía da Universidade de Santiago de Compostela é, ante todo, unha porta aberta. Á comprensión, á colaboración, á posibilidade de transformar o mundo desde o coñecemento do ser humano.</string>
        <string name="II_IPSIUS_miniscreen_29_texto_buscado_0">Psicoloxía da Universidade de Santiago de Compostela</string>
        <string name="II_IPSIUS_miniscreen_29_paragraph_1">Desde a atención ás adiccións ata o envellecemento saudable, desde a prevención de trastornos infantís ata a avaliación do benestar en enfermidades crónicas, o IPsiUS traballa nas marxes onde a sociedade máis o necesita. Non se conforma con estudar a mente: abrázaa, escóitaa e acompáñaa.</string>
        <string name="II_IPSIUS_miniscreen_29_texto_buscado_1">o IPsiUS traballa nas marxes onde a sociedade máis o necesita</string>
        <string name="II_IPSIUS_miniscreen_30_paragraph_0">Cada liña de investigación, cada equipo, cada avance nace dunha mesma convicción: que entender a mente é tamén coidar das persoas e construír sociedades máis conscientes e solidarias.</string>
        <string name="II_IPSIUS_miniscreen_30_texto_buscado_0">entender a mente</string>
        <string name="II_IPSIUS_miniscreen_30_paragraph_1">Se queres saber como se investiga hoxe a saúde mental, o desenvolvemento, as emocións, a conduta ou a aprendizaxe; se te preguntas como a ciencia pode responder aos grandes desafíos do noso tempo; ou se simplemente queres coñecer de cerca a quen están traballando niso desde Galicia, o IPsiUS ten algo que contarche.</string>
        <string name="II_IPSIUS_miniscreen_30_texto_buscado_1">o IPsiUS ten algo que contarche</string>
        <string name="II_IPSIUS_miniscreen_30_paragraph_2">"Se che interesa ampliar os teus coñecementos sobre IpsiUS podes acceder a máis información facendo clic na seguinte ligazón: https://www.usc.gal/es/investigar-usc/investigar/institutos-centros-investigacion/institutos/IPsiUS "</string>
        <string name="II_IPSIUS_miniscreen_30_texto_buscado_2">ampliar os teus coñecementos</string>
</resources>